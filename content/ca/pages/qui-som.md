---
title: Qui som
---
L'Associació de Mares i Pares d'Alumnes del Col·legi d'Educació Infantil i Primària de la Patacona, vela per l'educació que reben els alumnes de l'escola i l'entorn que els envolta, procurant que tots dos estiguen en les millors condicions possibles.

La nostra associació és majoritària al centre: la formem les famílies de quasi el 90% de l'alumnat.

## Funcionament de l'AMPA

La nostra vocació és ser part de la Comunitat Educativa participant activament en tot el que afecte la vida col·legial.

En l'Assemblea General anual definim les nostres línies de treball, qui compondran la nostra Junta i aprovem el pressupost per a dur a terme la nostra activitat.

Ens organitzem en Comissions que tenen assignat un pressupost per a poder concretar els nostres compromisos. En aquestes comissions pot participar qualsevol família que desitge aportar i dispose de temps i idees per a compartir i millorar el que fem.

## Transparència

La nostra principal política de comunicació amb les famílies és InfoAMPA, la pàgina web, i l'email, a més de la bústia de correu per a rebre informació.

Des d'aquest curs també hem establit uns horaris en els que pots parlar amb algú d'AMPA en el propi col·legi.

Per qualsevol dels mètodes pots posar-te en contacte amb AMPA per a realitzar propostes o suggeriments, o per a participar en l'organització col·laborant en alguna de les comissions.

## Participació

La Junta està composta per mares i pares que voluntària i de manera altruista volem col·laborar a ajudar les famílies a contribuir al fet que la vida escolar de les nostres filles i fills siga la millor possible.

Necessitem de la col·laboració de totes i tots per a millorar, i esperem les vostres aportacions i la vostra participació en les diferents comissions que componen l'Associació, que en aquests moments són les següents:
- Coordinació
- Extraescolars
- Escola de Famílies / Aprenem Junts - Igualtat
- Activitats Socioculturals (Festes)
- Medi ambient i Infraestructures
- Comunicació

Alguns dels càrrecs actuals els exercim les següents persones (curs 2018-2019): José Manuel Casermeiro (President), Esther Cañón (Vicepresidenta), Raquel López (Secretària), Miquel Blasco (Tresorer), Ana Boned (Secr. Comunicació).

Però som molts més en la Junta, tots assignats a alguna de les comissions. Estem oberts a la participació cada curs a nous socis i sòcies, que també es poden incorporar a la Junta.